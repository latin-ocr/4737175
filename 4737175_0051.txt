 

...43-

q in libro ‚,fasti“ inscripto praecipue chronologiae operam
dedisse videtur, hic quatuor historiarum libris Roma-
norum res gestas inde ab Aeneae tempore usque ad
suam ipsius aetatem descripsit. Deinde nominandus est
L. Calpurnius Piso, ob virtutem et frugalitatem „Frugi“
appellatus, qui septem 'annalium libris copiose de Roma-
norum rebus egisse et eas usque ad Carthaginis ever-
sionem narrasse videtur. Pisone paullo aetate inferior
scripsit Cn. Gellius et fusius is quidem, quam omnes,
quos iam nominavimus; laudatur enim liber nonagesimus
septimus et in secundo demum de Sabinis virginibus
raptis eum egisse fragmenta docent. Perpauca quoque
nobis servata sunt fragmenta e Sempronii Tuditani
opere, quod inscriptum erat ,‚Commentarii,“ quorum
XIIImum librum laudant Plinius (H.N.X111,3) et Gellius
(XIII, 15). Hunc memoratu dignissimum esse Dionysius
nos docet ¹), qui eum et Catonem inter doctissimos rerum
Romanarum scriptores numeret. Post Tuditanum, omissis
C. Fannio, Venonio‚ L. Accio, de quibus nihil admodum
certi constat, ad Coelium Antipatrum pervenimus, qui
eo artem historicam provexit, quod praecipue suae ipsius
aetatis res gestas conscripsit3 qua in re secutus eum est
Sempronius Asellio, qui praetor anno LXXXIX a. C.
interfectus est. 2)

Sed cum aetatis gloria oculi magis ad tempora prae-
sentia converterentur, fieri non potuit, quin celeberrimus
quisque res a se ipso gestas litteris mandare cuperet.
Quod primus fecitM. Aemilius Scaurus, consul anni CXV,

 

1) A. n, 1, 11.
2) Gen. N. A.11‚ 13.

