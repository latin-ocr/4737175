..- 42 ..-

S‘gigulos igitur omnes accurate percensere cum fines
huius commentationis longe excedat, eos tantum affere-
mus atque examinabimus, qui primarios obtinent locos
eosque eodem tractabimus modo, quo Graecos historicos.
Antiquissimus igitur omnium consensu historiarum scriptor
est Q. Fabius Pictor, qui belli Punici secundi aetate
historiam Romanam ab U. C. usque ad pugnam ad Tra-
simenum commissam Graeca lingua deduxit. .Eadem
lingua Fabii aequales L. Cincius Alimentus¹) et C. Aci·
lius Glabrio et paullo aetate inferior P. Albinus res ab
antiquissimis temporibus ad suam usque aetatem gestas
scripserunt, quorum primus quam maxime antiquitati
investigandae operam adhibuisse traditur. Huc etiam
referendi sunt Cn. Naevius et Ennius, poetae illi quidem,
sed summo iure iam a Vossio historicis adnumerati2),
quorum ille, breviter tractata antiquorum temporum
historia, bellum Punicum secundum, hic annalium libros
XVIII scripsit. Primus latina lingua eaque numeris
soluta ad historiam scribendam usus est M. Porcius
Cato, qui libris VII non solum populi Romani res gestas
usque ,ad suam aetatem exposuit, sed etiam unde quae-
que civitas Italica orta sit, quam ob rem hoc opus Ori-
ginum nomine appellabatur. Catonem excepit ille Fabius
Pictor, qui lingua latina usus est3), euius aequales erant
M. Fulvius Nobilior et C. Cassius Hemina, quorum ille

 

1) Quibus argumentis Mommsenii sententia, historias Cincii
suppositas esse, nitatur, adhuc ignoro (Rom. Gesch. Ι, 923).
2) Cuius rei argumenta (tituli operum, fides quae iis habebatur,

’ testimonia veterum, alia) ab Ulricio afferuntur l. 1. pag. 88 sq.

3) Quod cum ex aliis tum e Ciceronis de orat. 1. 11, cp. 12
coniici licet.

 

